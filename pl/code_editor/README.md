# Edytor kodu

Zaraz napiszesz swoją pierwszą linijkę kodu, czas na zainstalowanie edytora tekstu!

Tylko który wybrać? To nie takie proste, bo wybór zależy w dużej mierze od tego, co oczekujesz od swojego edytora. Większość programistów Pythona używa bardzo skomplikowanych i niezwykle bogatych w różne funkcjonalności IDE (z ang. zintegrowanych środowisk programistycznych - Integrated Development Environments), takich jak np. PyCharm. Jako osoba początkująca nie potrzebujesz jednak aż tak skomplikowanego edytora. Wystarczy coś prostszego, ale nadal dostatecznie użytecznego.

Poniżej znajdziesz nasze propozycje, ale jeżeli masz taką możliwość, możesz poprosić o rekomendację Twojego coacha -- będzie mu łatwiej pomagać Ci podczas warsztatów.

## Gedit

Gedit to open source'owy i darmowy edytor dostępny dla wszystkich systemów operacyjnych. Czasami nie jest jednak zbyt prosty w zainstalowaniu.

[Pobierz tutaj][1]

 [1]: https://wiki.gnome.org/Apps/Gedit#Download

## Sublime Text 2

Sublime Text to bardzo popularny edytor z darmowym okresem testowania. Jest bardzo prosty do zainstalowania i używania, dostępny na wszystkie systemy operacyjne.

[Pobierz tutaj][2]

 [2]: http://www.sublimetext.com/2

## Atom

Atom to nowy edytor kodu stworzony przez [GitHuba][3]. Jest darmowy, ma otwarte źródła, jest łatwy do zainstalowania i używania. Dostępny na Windowsa, OS X i Linuxa.

 [3]: http://github.com/

[Pobierz tutaj][4]

 [4]: https://atom.io/
